## Tijd om 2020 af te sluiten!
Meestal kijken we rond eindejaar met lichte nostalgie terug naar het voorbije jaar.
Na en jaar zoals 2020 kunnen we dit hoofdstuk heel wat inkorten.
Een reis naar Gran Canaria, ah neen, toch niet.
Een wandelen, forellen en gezellig tafelen in de Voerstreek, oeps, ook dat niet.
Zonder zorgen of voorzorgsmaatregelen afspreken of een restaurantbezoek, zat er vaak niet in.
Zelfs de haren konden niet steeds worden geknipt, wie had dat gedacht.
Toch bracht 2020 meer dan annulaties en gemis.
Het last-minute bezoek aan het vier-emmershof en de winter-BBQ waren voor ons echte hoogtepunten!

In het voorbije jaar gingen we allemaal radicaal digitaal. 
Hoewel we allemaal graag in levende lijve afspreken, zal die digitale verandering niet zomaar verdwijnen.
Neen, videobellen, meer e-mailverkeer en online bestellingen zijn vanaf nu dagelijkse kost.
Toch komen al deze digitale snufjes niet altijd zonder zorgen en kan een hulplijn al eens van pas komen om bepaalde obstakels te overbruggen.

Daarom schenken wij jullie één jaar lang ondersteuning voor al jullie IT-gerelateerde vragen.
Sander-Consulting staat klaar voor ondersteuning bij al jullie problemen.
Telefoneren, videobellen, e-mails en zelfs (hopelijk) fysieke bezoekjes behoren tot de ondersteuningsmodaliteiten.

**Tel: 0470 35 21 85**

**E-mail: debocksander@hotmail.com**

## Santé, op een geweldig 2021!

Na dit vreemde jaar willen we niet meer te veel terug kijken, neen, we richten onze blik vooruit!
2021, een jaar van nét dat ietsje meer!
Iets meer bezoek ontvangen, iets meer restaurantmenu's en iets meer terrasjes.
Wie weet zelfs een fantastische trip naar de zon!

We wensen jullie voor 2021  
12 maanden gevuld met vreugde  
52 weken van plezier  
365 dagen vol gezelligheid  
8760 uren in de beste gezondheid  
En een gelukkig nieuw jaar!

Elise en Sander

![picture](rodion-kutsaev-ySNkCkdKyTY-unsplash.jpg){:class="img-responsive"}
